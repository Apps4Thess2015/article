{"name":"Article","tagline":"","body":"### Σύντομη περιγραφή\r\nΠριν μερικές μέρες ολοκληρώθηκε ο διαγωνισμός [Apps4Thessaloniki - Tourism edition](http://thessaloniki.appsforgreece.eu/). Ο διαγωνισμός συνδιοργανώνεται από τον Δήμο Θεσσαλονίκης, την Ερευνητική Μονάδας URENIO του ΑΠΘ και το Ίδρυμα Ανοικτής Γνώσης Ελλάδας OKFN Greece. Άρχισε στις 15/11/2015 (στην πραγματικότητα στις 19/11/2015 αφού δεν υπήρχε website) και έληξε στις 17/01/2016.\r\n\r\nΟι τρεις πρώτοι διαγωνιζόμενοι θα λάμβαναν χρηματικά βραβεία:\r\n- 1ο βραβείο: 3.000€ και κάλυψη των εξόδων (μετάβαση και διαμονή) για τη συμμετοχή στο διαγωνισμό «Mayor’s Digital Travel Award 2016», ο οποίος θα διεξαχθεί στο Τελ Αβίβ στις 9-10 Φεβρουαρίου 2016.\r\n- 2ο βραβείο: 2.000€\r\n- 3ο βραβείο: 1.000€.\r\n\r\nΘεώρησα σκόπιμο να συμμετέχω (για λόγους που δεν θα αναφέρω εδώ) στο διαγωνισμό με μία πολύ σοβαρή - σχεδόν επαγγελματική - πρόταση παρότι η διοργάνωση έδειχνε να μην είναι και τόσο καλά προετοιμασμένη. Πρόκειται για την web εφαρμογή [ManyStories](http://thessaloniki.appsforgreece.eu/el/node/79).\r\n\r\nΤο πρώτο που έκανα ήταν να διαβάσω τους [Όρους Συμμετοχής (ΟΣ)](http://thessaloniki.appsforgreece.eu/el/node/3), τα [FAQs](http://thessaloniki.appsforgreece.eu/el/faq) και τα [Σχετικά με τον διαγωνισμό](http://thessaloniki.appsforgreece.eu/el/node/2). Και αυτό γιατί ήθελα να είμαι πλήρως σωστός και τυπικός με όλα τα παραπάνω. Όμως αυτό ήταν ένα **μεγάλο λάθος** όπως αποδείχτηκε.\r\n\r\nΣτις 17/01/2016 καταχωρήθηκαν οι εφαρμογές και στις 18/01/2016 το μεσημέρι (δεν γνωρίζουμε ακριβώς την ώρα καθώς δεν μας ενημέρωσε η επιτροπή) ξεκίνησε η ψηφοφορία του κοινού μέχρι και τις 24/01/2016. Η ψηφοφορία του κοινού θα έδινε το 30% στην τελική βαθμολογία και ο βαθμός της επιτροπής το 70%.\r\n\r\n> Εδώ θα δείτε τα **[τελικά αποτελέσματα όλων των ομάδων](http://thessaloniki.appsforgreece.eu/node/142). Για ευκολία στην πλοήγηση (και τους υπολογισμούς) υπάρχει και ένας [πίνακας online](https://docs.google.com/spreadsheets/d/1ylkV-8zz-tWmhsWPoJTFW_bfEi4_31HYDoWuH5nopnc/edit?usp=sharing)**.\r\n\r\n------\r\n\r\n### Τα μελανά σημεία\r\nΠαραθέτω ορισμένα γεγονότα που συνέβησαν στη διάρκεια του διαγωνισμού καθώς και ένα δείγμα από την ποιότητα της διοργάνωσης.\r\n\r\n- Οι εφαρμογές που αναρτήθηκαν για ψηφοφορία στις 18/01/2016 (Δευτέρα) σε [αυτή τη σελίδα](http://thessaloniki.appsforgreece.eu/el/%CE%B5%CF%86%CE%B1%CF%81%CE%BC%CE%BF%CE%B3%CE%AD%CF%82) αναρτήθηκαν με αντίστροφη σειρά καταχώρισης (δηλαδή οι εφαρμογές που καταχωρήθηκαν πρώτες, όπως η ManyStories) μπήκαν κάτω. Έστειλα ένα tweet στην επιτροπή όταν το ανακάλυψα και έπειτα ένα email όταν δεν είδα ανταπόκριση στο tweet. Μία μέρα μετά δεν ξέρω ποια ώρα αλλά σίγουρα μετά τις 11:00 (19/01/2016) η κατάταξη έγινε με τυχαία σειρά.\r\n\r\n- Την Δευτέρα 25/01/2016 και ώρα 12:30 η επιτροπή μας ενημερώνει ότι η τελετή βράβευσης (και δημοσιοποίησης των αποτελεσμάτων) μεταφέρεται από την Τρίτη 26/01/2016 στην Παρασκευή 29/01/2016.\r\n\r\n- Την Τετάρτη 27/01/2016 και αφού είχε ολοκληρωθεί τόσο η καταχώριση όσο και η ψηφοφορία οι διοργανωτές ανάρτησαν στο website την [Διαδικασία Αξιολόγησης](http://thessaloniki.appsforgreece.eu/node/115)! Πρόκειται για τα κριτήρια με τα οποία θα αξιολογούνταν οι υποβολές. Αυτό έγινε μάλιστα χωρίς να ενημερωθούν οι ομάδες.\r\n\r\n- Τα μέλη της επιτροπής δεν δημοσιεύτηκαν πουθενά έως τώρα παρά μόνο αναφέρθηκαν εν συντομία στην τελετή λήξης.\r\n\r\n- Οι διοργανωτές δεν μερίμνησαν ούτε κατά την καταχώριση των εφαρμογών ούτε πριν ξεκινήσει η ψηφοφορία (18/01/2016) να κλονωποιήσουν τα αντίστοιχα αποθετήρια από το Github σε κάποιο δικό τους Github Account για ευνόητους λόγους.\r\n\r\n- Η ψηφοφορία του κοινού δεν έκλεισε στις 24/1/2015 23:59 όπως έπρεπε αλλά περίπου στις 25/01/2016 01:20. Αυτό μπορεί να το επιβεβαιώσει και η 1η ομάδα που ασχολήθηκε με το θέμα.\r\n\r\n- Η [\"ειδική\" πλατφόρμα](http://thessaloniki.appsforgreece.eu/) στην οποία έγινε η ψηφοφορία 1000+ ατόμων και αναρτήθηκαν οι εφαρμογές δεν είχε όρους χρήσης, δεν είχε ενημέρωση για προσωπικά δεδομένα αλλά ούτε και ενημέρωση για τα cookies.\r\n\r\n- Ο διαγωνισμός δεν αποκλείει θεωρητικά αλλοδαπούς αλλά με τους Όρους Συμμετοχής, τις Οδηγίες Καταχώρισης και σχεδόν όλο το website μόνο στα ελληνικά τους αποκλείει στην πράξη.\r\n\r\n--------\r\n\r\n### Τα πολύ μελανά σημεία\r\n\r\nΔυστυχώς, εδώ, θα πρέπει να αναφερθώ σε συγκεκριμένες εφαρμογές. Όχι για να κρίνω τις εφαρμογές ή τις ομάδες αλλά για να αποδείξω ότι το αποτέλεσμα του διαγωνισμού στερείται αξιοκρατίας, διαφάνειας και εκγυρότητας.\r\n\r\nΚαταρχήν διαβάστε την [Διαδικασία Αξιολόγησης](http://thessaloniki.appsforgreece.eu/node/115). Στο τέλος αναφέρει κάθε Κριτήριο παίρνει από 1 έως 5 και ότι ο μέσος όρος όλων των (ισοδύναμων) κριτηρίων θα προσμετρήσει κατά 70% στην τελική βαθμολογία.\r\n\r\nΔεν ξέρω με ποιο τρόπο βαθμολόγησε η επιτροπή, ιδιαίτερα εκείνα τα σημεία που ήθελαν ειδικές γνώσεις (όπως το 2.Καινοτομία, 5.Τεχνική αρτιότητα, 6.Ανοιχτά δεδομένα). Δεν ξέρω, επίσης, αν οι βαθμολογία έγινε κατ' άτομο ή σε σύσκεψη. Αυτό θα μπορούσε να μας το απαντήσει μόνο η επιτροπή αλλά έχει μεγάλη σημασία όπως θα δείτε παρακάτω.\r\n\r\nΔεν θα κρίνω επίσης Κριτήρια που αφορούν καθαρά υποκειμενική αντίλειψη όπως το 1.Χρηστικότητα και 4.User Interface καθώς δεν περιμένω και πολλά όταν βλέπω ποιο είναι το [επίσημο τουριστικό portal της Θεσσαλονίκης](http://www.thessaloniki.travel/) ή το ίδιο το [website του διαγωνισμού](http://thessaloniki.appsforgreece.eu/).\r\n\r\nΣυγκρατήστε επίσης το σημείο 20 στους Όρους Συμμετοχής που αναφέρει \"*Οι τροποποιήσεις θα δημοσιεύονται στην πλατφόρμα της διοργάνωσης.*\":\r\n\r\n```\r\n20. Οι διοργανωτές έχουν το δικαίωμα να πραγματοποιήσουν \r\nτροποποιήσεις στους παραπάνω όρους είτε πριν είτε κατά τη \r\nδιάρκεια του διαγωνισμού ανάλογα με τις απαιτήσεις και τις \r\nανάγκες της ομαλής διεξαγωγής του διαγωνισμού. Κάθε \r\nτροποποίηση των παραπάνω όρων θα ισχύει μόνον από της \r\nδημοσιοποίησής της στο διαδικτυακό τόπο του διαγωνισμού. \r\nΟι τροποποιήσεις θα δημοσιεύονται στην πλατφόρμα της διοργάνωσης.\r\n```\r\n\r\nΣας ενημερώνω ότι **καμία τροποποίση δεν έγινε στους Όρους Συμμετοχής από την έναρξή του**.\r\n\r\nΑς μας εξηγήσει λοιπόν εδώ και με βάση την τελική βαθμολογία η επιτροπή τα εξής:\r\n\r\n- Πως γίνεται οι ομάδες που δεν είχαν 2 γλώσσες (ανάμεσά τους η 1η, 2η και 3η) να πάρουν 1 βαθμό και οι υπόλοιπες που είχαν 2 ή περισσότερες γλώσσες να πάρουν μόλις 2+ βαθμούς. Πχ η ομάδα ManyStories που είχε 2 γλώσσες και έτοιμο σύστημα μεταφράσεων πήρε 2,75 που σημαίνει ότι πήρε μόλις (2,75-1)/5 = 0.35 τελικούς βαθμούς επιπλέον από την 1η και 2η ομάδα! Πόσο δίκαιο είναι αυτό σε συνδυασμό και με το παρακάτω; Τόσο ασήμαντο είναι να έχει ένα τουριστικό προϊόν 2+ γλώσσες και γενικά να είναι μεταφράσιμο;\r\n\r\n- Πως γίνεται οι ομάδες που δεν είχαν 2 γλώσσες να είναι έγκυρες όταν στους Όρους Συμμετοχής στο 14 αναφέρει:\r\n```\r\nΟι εφαρμογές θα πρέπει να είναι διαθέσιμες σε τουλάχιστον δύο γλώσσες, \r\nμία από τις οποίες είναι υποχρεωτικά τα αγγλικά.\r\n```\r\n\r\n- Πως είναι δυνατόν η 1η ομάδα να ήταν έγκυρη όταν στο [Github αποθετήριο](https://github.com/hotthess/hot_thess) ανέβασε μόνο την 1 από τις 3 υποεφαρμογές που έκανε και μάλιστα με 2 αρχεία να λείπουν, χωρίς LICENSE, χωρίς την άδεια βάση και χωρίς οδηγίες χρήσης; Σύμφωνα με τους Όρους Συμμετοχής στο Νο 13.b αναφέρει:\r\n```\r\n13. Ο διαγωνιζόμενος για την έγκαιρη συμμετοχή στο \r\nδιαγωνισμό Apps4Thessaloniki θα πρέπει: \r\n  b. Να διαθέτει τον πηγαίο λογισμικό κώδικας της εφαρμογής \r\nμε άδεια ανοικτού περιεχομένου σε ένα δημόσιο αποθετήριο \r\nστην πλατφόρμα GitHub (https://github.com/), μαζί με λεπτομερείς \r\nοδηγίες για την χρήση και την εγκατάστασή τους. Στην περίπτωση \r\nτων εφαρμογών web θα πρέπει επίσης να υπάρχει εγκατεστημένη η \r\nεφαρμογή σε server του διαγωνιζομένου ώστε αυτή να μπορεί να \r\nαξιολογηθεί. Στην περίπτωση των εφαρμογών κινητών τηλεφώνων \r\nθα πρέπει επίσης να διατίθεται το αρχείο με το οποίο θα \r\nμπορέσει κάποιος να εγκαταστήσει την εφαρμογή στο κινητό του.\r\n```\r\n\r\nενώ στο Νο 11 των Όρων Συμμετοχής λέει:\r\n```\r\n11. Η συμμετοχή στον διαγωνισμό Apps4Thessaloniki αναφέρεται \r\nσε τεχνολογικές εφαρμογές που τόσο κατά τη διάρκειά του όσο \r\nκαι μετά τη λήξη του θα είναι ανοικτές και διαθέσιμες στα \r\nπλαίσια της Copyleft αδειοδότησής τους (αδειοδότησης ανοικτού \r\nπεριεχόμενου) για οποιαδήποτε χρήση επιτρέπεται από την άδεια \r\nανοικτού περιεχομένου. Ο κάθε διαγωνιζόμενος έχει υποχρέωση \r\nνα γνωστοποιήσει τουλάχιστον στους διοργανωτές την άδεια \r\nανοικτού περιεχομένου του έργου του.\r\n```\r\n\r\nΉταν, λοιπόν, ηλίθιες όλες οι άλλες ομάδες που ανέβασαν στο Github τα αρχεία τους; Αλήθεια, πως έλεγξε η επιτροπή των κώδικα της 1ης ομάδας αφού τίποτα δεν δούλευε;\r\n\r\n- Πως είναι δυνατόν η 1η ομάδα να παίρνει 3,50 βαθμούς στο Κριτήριο 6 (Ανοιχτά δεδομένα) όταν τα δεδομένα που χρησιμοποίησε ήταν από το κλειστό API του [Foursquare](https://developer.foursquare.com/) και το κλειστό API του [Google Maps](https://developers.google.com/maps/). Δεν το γνώριζε αυτό ο συνδιοργανωτής Ίδρυμα Ανοικτής Γνώσης Ελλάδας OKFN, ο κατεξοχήν ειδικός σε ανοιχτά δεδομένα στην Ελλάδα ότι δηλαδή δεν υπήρχαν πουθενά ανοιχτά δεδομένα;\r\n\r\n- Πως είναι δυνατόν η 1η ομάδα να είναι έγκυρη όταν η 1 από τις 2 εφαρμογές που καταχώρισε είχε παρουσιαστεί στον διαγωνισμό \"[SETE Tourism Crowdhackathon](http://crowdhackathon.com/tourism/)\" στις 17/10/2015 όπου μάλιστα [κέρδισε και την 2η θέση](http://allconnected.gr/news/o%CE%B9-%CE%BD%CE%B9%CE%BA%CE%B7%CF%84%CE%AD%CF%82-%CF%84%CE%BF%CF%85-sete-tourism-crowdhackathon-innovathens/); Πως έγινε η ομάδα αποδεκτή εφόσον υπάρχει στους Όρους Συμμετοχής το Νο 5 που αναφέρει:\r\n\r\n```\r\n5. Ο διαγωνιζόμενος έχει δικαίωμα να χρησιμοποιήσει την \r\nίδια τεχνολογική εφαρμογή μόνο μία φορά. Τεχνολογική εφαρμογή\r\n που έχει χρησιμοποιηθεί σε άλλο διαγωνισμό μπορεί να \r\nχρησιμοποιηθεί στον διαγωνισμό Apps4Thessaloniki – Tourism Edition.\r\n```\r\nΓια την ιστορία μπορείτε να δείτε και την αντίστοιχη εφαρμογή για την Πάτρα αναρτημένη από τον Δεκ. 2015 ([Hot Patras](https://play.google.com/store/apps/details?id=hotcity.ubi.gr.hotpatras)) που είναι ίδια με την [HotThess](https://play.google.com/store/apps/details?id=hotcity.ubi.gr.hotthess) που υποβλήθηκε σε αυτόν τον διαγωνισμό.\r\n\r\n- Στο κριτήριο Νο 6.Ανοιχτά Δεδομένα για ποιο λόγο η 2η ομάδα να πάρει 4,33 και η 3η ομάδα 4,50 ενώ η ManyStories (8η) πήρε μόλις 3,50; \r\nΑν πήραν περισσότερο επειδή χρησιμοποιούσαν ανοιχτά δεδομένα τότε μάλλον σας διέφυγε ότι η εφαρμογή ManyStories όχι μόνο παράγει ανοιχτά διασυνδεδεμένα δεδομένα 5 αστέρων αλλά καταναλώνει κιόλας. \r\nΓια ρίξτε μια ματιά εδώ: [http://manystoriesoneheart.gr/api/v1.0/stories?range=50](http://manystoriesoneheart.gr/api/v1.0/stories?range=50) και πείτε μου αν πουθενά έχει link προς τη [wikiwand.com](https://www.wikiwand.com/) ή στο [Flickr](https://www.flickr.com/photos/snowcovered/8141323056). \r\nΓια ρίξτε μια ματιά και στο Documentation και πείτε μου αν είδατε ότι χρησιμοποιούνται μέσα στην εφαρμογή οι άδειες χρήσης από την [Open Licenses Service](http://licenses.opendefinition.org/). \r\nΔείτε τέλος και τους [media providers](http://embed.ly/providers) που υποστηρίζει η εφαρμογή και πείτε μου αν αναγνωρίσατε ανάμεσα στους 300+ παρόχους κάποιους με open data όπως wikimedia ή wikipedia. Εκτός και αν θεωρείτε ότι να ενσωματώνεις ανοιχτά δεδομένα χωρίς να τα βάζεις στη βάση δεν είναι κατανάλωση! Ότι αναφέρω εδώ είναι online στο website αλλά ήταν και στο pdf της καταχώρισης καθώς και στο online εγχειρίδιο.\r\n\r\n- Στο Κριτήριο **5.Τεχνική Αρτιότητα** η 2η ομάδα πήρε 3,50 και η 8η (ManyStories) πήρε 3,78 δηλαδή μόλις 0,28 βαθμούς παραπάνω! Πως εξηγείται αυτό όταν η εφαρμογή της 8ης ομάδα είχε (τεχνικά) σχεδόν ότι και της 1ης και επιπλέον (να με συγχωρούν οι μη τεχνικοί εδώ αλλά και η 2η ομάδα):\r\n - Drupal CMS (σύμφωνα και με τα Κριτήριο Νο 5.1. Γίνεται χρήση κάποιας πλατφόρμας...)\r\n - Linked data με SPARQL\r\n - Πολύ πιο advanced REST api\r\n - Μεταφράσιμο σύστημα\r\n - Πλήρες τεχνικό εγχειρίδιο για τους προγραμματιστές και την εγκατάσταση\r\n - Όρους Χρήσης και ενημέρωση για τα cookies\r\n - Σύνδεση με 3 social networks για την εγγραφή μελών\r\n - Είναι λειτουργική στα κινητά (δοκιμάστε την [εφαρμογή της 2ης ομάδας](http://www.lark.gr/) σε κινητό και ελέξτε αν υπάρχει κάπου ο χάρτης)\r\n - Σύστημα ενσωμάτωσης 3rd party media/content\r\n - Προσβασιμότητα με βάση το WAI2 καθώς και navigation shortcuts\r\n - 100% valid κώδικα html5, css και js\r\n - Geocoding από διευθύνσεις τοποθεσίας\r\n - Έχει παράδειγμα [πραγματικής εφαρμογής που χρησιμοποιεί τα APIs](http://apps.manystoriesoneheart.gr/) και ειδική σελίδα για όσους θέλουν να κάνουν εφαρμογές από τα APIs\r\n - Είναι 100% έτοιμο και λειτουργικό (βλ. και το **5.3. Ποιος είναι ο βαθμός ολοκλήρωσης της εφαρμογής**)\r\n - ...\r\n\r\n- Στους Όρους Συμμετοχής στο Νο 3 και 4 αναφέρει:\r\n```\r\n3. Ο διαγωνιζόμενος έχει δικαίωμα συμμετοχής ως \r\nείτε ως φυσικό πρόσωπο είτε ως εκπρόσωπος ομάδας \r\nφυσικών προσώπων χωρίς νομική προσωπικότητα.\r\n4. Δεν έχουν δικαίωμα συμμετοχής στο διαγωνισμό \r\nνομικά πρόσωπα.\r\n```\r\nΑν και αυτό τηρήθηκε δεν μας εξήγησε η επιτροπή πως επέτρεψε στην [3η ομάδα](http://thessaloniki.appsforgreece.eu/el/node/84) να χρησιμοποιήσει το όνομα του [ΙΠΤΗΛ](http://www.iti.gr/iti/index.html) (Ινστιτούτο Τεχνολογιών Πληροφορικής και Επικοινωνιών) ενώ στην [10η](http://thessaloniki.appsforgreece.eu/el/tales-trails) ομάδα επέτρεψε να χρησιμοποίησει το λογότυπο του ΑΠΘ στο cover photo. Πόσο μπορεί να επηρέασε αυτό τη βαθμολογία του κοινού; Θα μπορούσε να πει κανείς ότι υπάρχει αθέμιτος ανταγωνισμός;\r\n\r\nΘα μπορούσα να γράψω αρκετά περισσότερα εδώ αλλά νομίζω ότι αυτά είναι αρκετά.\r\n\r\n### Τα επόμενα βήματα\r\n\r\nΚατά την άποψή μου και με βάση τα παραπάνω μόνο αξιόπιστος δεν μπορεί να θεωρηθεί ο διαγωνισμός. Οι ακατάλληλοι Όροι Συμμετοχής, η όλη διαδικασία καθώς και όλα όσα συνέβησαν αποδεικνύουν ότι δεν ήταν τόσο καλά οργανωμένος και επιτυχημένος ο διαγωνισμός. Εάν δεν επαναληφθεί ορθά, με βάση την επίσημους [Όρους Συμμετοχής](http://thessaloniki.appsforgreece.eu/el/node/3) και την [Διαδικασία Αξιολόγησης Εφαρμογών](http://thessaloniki.appsforgreece.eu/node/115) κινδυνεύει να γίνει ένα μεγάλο φιάσκο.\r\n","google":"","note":"Don't delete this file! It's used internally to help with page regeneration."}